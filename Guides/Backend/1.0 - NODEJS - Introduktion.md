# Introduktion til Node.js

Node.js er et programmeringsmiljø der er bygget på javascriptmaskinen fra Chrome version 8, og som gør det muligt at afvikle avancerede programmer.

Node.js er gået hen og blevet meget populær de seneste år, og der findes mange scripts der er bygget på det. Men hvad er det egentlig? Det skal vi kigge på i denne artikel.

Som udgangspunkt er Javascript et klientbaseret programmeringssprog. Det betyder at det udelukkende afvikles i browseren på klienten - og altså dermed den computer vi læser scriptet fra. 

Node.js kan brede javascript ud, sådan at det også kan bruges på serversiden. Node.js skal med andre ord altså installeres på selve serveren. Det er også det der gør at du ikke kan installere Node.js applikationer på de fleste shared hostservere, fordi de simpelthen ikke har Node.js installeret.

Når du kører javascript på serversiden, så kan du udvikle webapplikationer i et enkelt sprog, fremfor at anvende ét sprog til backend og et andet til frontend.

En af fordelene ved Node.js teknologi er at den er lynhurtig. Det er den bl.a. fordi Node.js sender opgaverne afsted til motoren løbende som de kommer, og venter ikke på at én opgave bliver færdig før den næste bliver sendt afsted. Dette gør ellers mange andre synkrone teknologier, såsom ASP og PHP.

En anden fidus ved Node.js er at det er en multiplatform teknologi. Javascripts kan jo anvendes på alle platforme, herunder Windows, Mac og Linux – og det samme gælder altså Node.js.

Node.js kan generere dynamisk indhold, behandle filer der ligger på serveren, indhente data fra formularer og kommunikere med databaser. Alt sammen i ét sprog.

Selve applikationerne består af Node.js filer, der allesammen ender på .js. Det er disse filer der indeholder de opgaver der skal løses når serveren kører.

Node.js er gratis, og du kan hente det fra nedenstående link:

[&raquo; Download Node.js](https://nodejs.org/en/)

Som allerede nævnt skal du ikke regne med at en shared host som fx. Unoeuro understøtter det da Node.js ikke er installeret på serveren. Du er derfor nødt til at bygge din egen server op, og her er det nemmeste nok at vælge DigitalOcean der har en færdig pakke med Node.js du kan installere.
____
## VIDEOS
- [Introduktion til Node.js](https://www.youtube.com/watch?v=uVwtVBpw7RQ)